# Collaborative Effectiveness Reflection 

Voor dit project heb ik samengewerkt met Sandra Schenkel, dit is een medestudent die een half jaar eerder aan de opleiding is begonnen dan ik en waarmee ik al vaker heb samengewerkt. Sandra is een ideale partner om mee samen te werken aangezien ze erg precies en strikt is in zowel werken als deadlines. Hiervan heb ik veel geleerd en hier heb ik me aan kunnen optrekken. Daarnaast heeft Sandra een grote talenknobbel zowel in het Nederlands als Engels. Hiervan heb ik dankbaar gebruik mogen maken en dit was ook erg nuttig bij het nakijken van mijn code en bijbehorende comments. 

## Taakverdeling
Voor dit project hebben wij beide een BlackJack spel ontwikkeld in python met behulp van de pygame module. We zijn dit project gelijktijdig gestart en hebben samen opgewerkt. Ik ben halverwege de code begonnen aan een kort naslag werk (te vinden onder het kopje naslagwerk). Hierin heb ik kort beschreven welke rol modules spelen binnen python en welke nieuwe methodes er veel gebruikt worden in pygame. Met daarbij korte code voorbeeldjes. 

De taakverdeling is gedurende het project heel natuurlijk ontstaan/verlopen. Sandra liep wat voor en ik kon haar klasse voor de buttons met daarin de methode voor het hover effect overnemen en Sandra kon mijn naslag werk gebruiken. 

Na het afwerken van het project heb ik een stappenplan gemaakt (ook terug te vinden onder stappenplan) om via GitHub onze codes te delen en elkaars codes te bewerken. Dit was een uiterst leerzame manier van samenwerken. Omdat we geleerd hebben hoe we anderen kunnen uitnodigen voor een “private repository”, om vervolgens via cloning, branching, pushing en merging gecontroleerd andermans code kunnen bewerken. 


In het mapje “Collaborative Effectiveness Reflection” staat naast dit verslag ook een serie screenshots waarin stapsgewijs te zien is welke feedback ik heb gegeven op de code van Sandra via GitHub.

## Reflectie
### a. Communicatie
Hierin bevinden wij ons in een luxe positie: we zijn partners en studeren dus dagelijks naast elkaar aan de eettafel. 

### b. Rollen en verantwoordelijkheden
We hebben de rollen verdeeld op basis van onze sterke punten en op basis van de knelpunten die we tegenkwamen. Sandra had een mooie basis van een klasse gevonden voor knoppen en heeft zich bezig gehouden met deze verder uit te werken en de gebruikersinterface. Ik had een aantal verbeterpunten gevonden in “Main Game Loop” en heb me hierop geconcentreerd. Samen met het naslagwerk en het stappenplan. 

### c. Teamwerk en bijdrage
De samenwerking verliep soepel en effectief. De bijdrage van Sandra was erg waardevol en ik heb veel geleerd van het werken met de button klasse. Na het afronden van programming 1 heb ik een basis kennis van klasses maar het blijft uitdagend om ermee te werken. Sandra was tevreden over mijn bijdrage en heeft mijn feedback kunnen verwerken in haar code. 

### d. Individuele lessen
Deze samenwerking heeft mij zowel geholpen om mijn professionele communicatievaardigheden te versterken als mijn inzicht in Python te verdiepen. In de gesprekken met Sandra heb ik geleerd om mijn denkstappen duidelijker te verwoorden en beter uit te leggen waarom ik bepaalde keuzes in mijn code maak. Het bespreken van code met iemand anders heeft me doen inzien hoe waardevol het is om feedback te krijgen en kritisch te reflecteren op mijn eigen werk.
Daarnaast heb ik gemerkt hoe prettig het is om samen te werken met iemand die zo gestructureerd te werk gaat als Sandra. Haar vermogen om zich langdurig te concentreren en grondig te werken aan onze opdracht heeft mij geïnspireerd. Dit neem ik zeker mee als een persoonlijke les: ik wil zelf ook bewuster werken aan meer structuur en focus tijdens projecten. De samenwerking heeft mij technisch sterker gemaakt en een beter teamlid.


### e. Toekomstige projecten
Ik ben erg blij dat we ervoor gekozen hebben om uiteindelijk onze feedback op de codes via GitHub te doen. Al was het in onze situatie veel makkelijker geweest om even van laptop te wisselen voor feedback. 
Deze manier van werken met GitHub was nu voor de eerste keer nog was langzaam omdat we alle stappen moesten opzoeken. Het was wel de ideale manier om te leren omdat we gewerkt hebben met een kopie van onze repo in de classroom dus we konden niks per ongeluk verkeerd doen. Ik ben van plan om in toekomstige projecten via deze manier te werken en me GitHub nog meer eigen te maken. 