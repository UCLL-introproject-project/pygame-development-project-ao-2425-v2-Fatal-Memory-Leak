 # Stack Overflow

In den beginnen (voor 2008) waren programmeurs vaak aangewezen op documentatie, handleidingen, boeken of de beperkte hulp van collega’s als ze met problemen of vragen zaten over hun codes of die van anderen. Dit was een tergend langzaam en waarschijnlijk frustrerende manier van werken. Waar wij ons tegenwoordig niks meer van kunnen voorstellen. Zo heb ik voor het eerste jaar van deze opleiding geen boeken lijst ontvangen. Er hoefde zelfs geen enkel boek of naslagwerk te worden gekocht. 

Dit komt doordat de tijden zijn veranderd. Stack Overflow is een van de gangmakers van deze verandering, sinds zijn lancering in 2008 is de manier waarop softwareontwikkelaars wereldwijd samenwerken fundamenteel niet meer hetzelfde. Het internet in het algemeen en Stack Overflow in het bijzonder zijn een directe bron van antwoorden, discussie en kennisdeling geworden.Het vraag-en-antwoordmodel
Een van de belangrijkste manieren waarop Stack Overflow samenwerking heeft beïnvloed, is via het collectieve vraag-en-antwoordmodel. Ontwikkelaars posten een probleem of vraag, waarop andere gebruikers antwoorden kunnen geven, stemmen, corrigeren of aanvullen. Het resultaat is een steeds groeiende kennisbank die door miljoenen mensen wordt geraadpleegd.
De mogelijkheid om antwoorden te waarderen met een vote-up of vote-down draagt bij aan een natuurlijke vorm van kwaliteitscontrole. Nuttige en goede antwoorden op vragen komen door positieve stemmen boven drijven. 

## LLM-based chatbots en  AI assistenten en “Vibe-coden”
De ontwikkelingen razen echter door en zijn (voor mij zeker) bijna niet bij te houden. Na het succesvol afronden van programming 1 en frontend begon ik vol goede moed aan: “Het introductie project”, ik had van Stack Overflow nog nooit gehoord. 
Chat GPT was ondertussen mijn beste vriend geworden en de pro-versie was al snel aangeschaft. Het is zelf zo erg dat voor eenvoudige vragen die ik vroeger gewoon op google opzocht ik nu standaard naar Chat grijp. Maar wat betekend dit voor Stack Overflow? 
Onderzoek van de Universiteit van Boedapest laat zien dat de activiteit  op Stack Overflow al in de eerste 6 maanden na het uitkomen van ChatGPT met 25% daalt. Twee naar na het uitkomen van Chat is de daling gestegen tot 50%. 

Het lijkt er dus op dat de hoogtijdagen van StackOverflow voorbij zijn. Al blijkt na wat zoeken men er toch vanuit gaat dat het zijn plek op het internet zal blijven behouden. In een andere vorm, niet meer als vraag-antwoordloket maar eerder als kennisanker en kwaliteitsfilter. Chat zal voor de snelle  vragen onverslaanbaar zijn (worden). Maar voor verdieping, nuance en discussie zal er altijd Stack Overflow blijven.

 - Momenteel is Chat  uitermate geschikt voor bijvoorbeeld vragen hoe je iets doet in Python. 

 - Maar zal SO je beter kunnen uitleggen waarom je zoiets doet en vind je wellicht ook extra context, edge cases en performance afwegingen. 

Het is ook goed om je te realiseren dat AI-modellen zoals ChatGPT zijn getraind op teksten van het internet. Denk hierbij aan publiek toegankelijke datasets zoals programmeerdocumentatie (Python, JS, enz.), open forums, GitHub-repositories en ook publieke Stack Overflow data. Als het ware is de kennis doorgegeven. 

## Reflectie
Omdat ik pas recent begonnen ben met coderen (via CodeCademy) en daarna via deze opleiding. Heb ik weinig kennis van hoe de informatica wereld eruitzag voor 2024, het was leerzaam om via dit verslag en de opdrachten ervoor in aanraking te komen met SO en ik realiseer met terdege dat ik mij daar wellicht nog meer in moet verdiepen en niet te veel moet vertrouwen op AI-modellen.  Al worden die met de dag beter. 

